---
layout: post
title:  "MANUEL TERAPİ"
author: Kübra
categories: [ manuel terapi, tedavi ]
tags: []
image: assets/images/1.jpeg
description: "Manuel Terapi"
featured: true
hidden: false
---

En eski tedavi yöntemlerinden biri olan manuel terapi, el ile yapılan tedavi anlamına gelmektedir. Kas-iskelet sistemiyle ilgili yaralanmaları ve işlevsel bozuklukları tedavi etmeyi amaçlamaktadır. Hareket kısıtlılığı olan eklem ve kas sorunlarını tedavi etmek ve ağrıyı azaltmak için alanında uzman kişiler tarafından yaygın olarak uygulanır. Manuel terapinin içinde masaj, mobilizasyon, manipülasyon (kütletme), kas enerji teknikleri gibi birçok teknik bulunmaktadır. Mobilizasyon, eklem hareket açıklığı sınırı içinde düşük hızda, değişken şiddetlerde, tekrarlı olarak uygulanan pasif hareketlerdir. Manipülasyon, anatomik sınırı aşmayacak şekilde eklem hareket açıklığı sınırını fizyolojik olarak geçerek uygulanan yüksek hızlı ve düşük şiddetli pasif harekettir. Manipülasyon sırasında duyulan ses, eklem yüzeylerinin aniden ayrılması sonucunda eklem içinde oluşan gaz baloncuklarının patlamasıyla duyulan sestir. Kas enerji tekniği, kasın kendi enerjisini hafif kasılmalar şeklinde kullanarak gevşemesini ve uzamasını sağlamak amacıyla kullanılan bir manuel terapi tekniğidir.


