---
layout: post
title:  "KİNEZYOLOJİK BANTLAMA"
author: Kübra
categories: [ kinezyolojik bantlama, manuel terapi, tedavi ]
tags: []
image: assets/images/5.jpg
description: ""
featured: true
hidden: false
---

Kinezyolojik bantların esnekliği insan cildinin elastik özelliklerine, kalınlığı ise ciltteki epidermis tabakasına benzemektedir. Elastik özelliği 3-7 gün kadar devam etmektedir. Zedelendiğinde ya da aşırı kullanıldığında kasın elastik özelliklerinde bozulmalar meydana gelmektedir. Kinezyolojik bantlar kasın elastik özelliklerine benzer yapıdadır. Uygun gerilimle yapıştırıldığı bölgedeki cilt üzerinde kaldırıcı bir etkiye sahiptir. Cildin hava almasını sağlayacak şekilde üretilmiştir. Kinezyolojik bantlama; alan, hareket ve soğutma olmak üzere 3 temel kavrama dayanmaktadır. Ağrılı ve ödemli bölge şiştiği için buradaki alan daralmaktadır. Kinezyolojik bantlama uygulandığı bölgedeki cildin kaldırılmasını sağlayarak bir alan oluşturmaktadır. Böylece buradaki dolaşım ve hareket de artmaktadır. Dolaşımın ve hareketin arttığı bölgede ağrı ve ödem azalmakta, dolayısıyla bu bölgenin soğuması sağlanmaktadır. Boyun-sırt-bel ağrıları, bölgesel kas ağrıları, spor yaralanmaları, burkulma, incinme, tetik nokta (kulunç), postür (duruş) bozuklukları, kas güçsüzlükleri, sinir yaralanmaları, nörolojik problemler, baş ağrısı vb. durumlarda uygulanmaktadır.



