---
layout: post
title:  "Osteoartrit ve Tedavisi"
author: Kübra
categories: [ osteoartrit, tedavi]
tags: []
image: assets/images/19.jpg
description: "Fizik Tedavide manuel tedavi oldu"
featured: true
hidden: true
---

Osteoartrit ileri yaşlarda sağlıkla ilişkili yaşam kalitesini olumsuz yönde etkileyen başlıca sebeplerden biridir. OA’nın sık görülen bir hastalık olmasına rağmen kesin tedavisi yoktur. Mevcut tedaviler semptomları azaltmak ve fonksiyonel kapasiteyi artırmak amacıyla kullanılır. Bunlar; medikal tedavi, fizik tedavi ve rehabilitasyon (FTR) ve cerrahi tedavidir. Uygun tedavi yöntemleri ile ağrı azaltılarak hasta rahatlatılır. Eklem fonksiyonlarının düzeltilmesiyle hastanın fonksiyonel kapasitesi ve yaşam kalitesi artırılır.

### Osteoartritte FTR
#### Osteoartritte Egzersiz 

OA tedavisinde kullanılan FTR uygulamaları, sıcak ve soğuk uygulamalar, parafin, elektrofiziksel ajanlar, masaj, manuel tedavi, bantlama ve egzersiz programını içermektedir. Transkutanöz Elektriksel Sinir Stimülasyonu (TENS), ultrason (US), Nöromusküler Elektriksel Stimülasyon (NMES), enterferansiyel akım ve Ekstrakorporeal Şok Dalga Tedavisi (ESWT) OA üzerinde tedavi edici etkisi olan elektrofiziksel ajanlardır. Egzersiz programı esneklik, eklem hareket açıklığı (EHA), postür (duruş), kuvvetlendirme, endurans (dayanıklılık), aerobik, denge ve koordinasyon egzersizlerinden oluşmaktadır.


